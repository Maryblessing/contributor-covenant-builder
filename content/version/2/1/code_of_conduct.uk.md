+++
version = "2.1"
aliases = ["/version/2/1/uk"]
reportingPlaceholder = "[ВСТАВТЕ СПОСІБ ЗВ'ЯЗКУ]"
+++

# Угода учасників - Кодекс поведінки

## Наше зобов'язання

Ми, як учасники, автори та лідери, зобов'язуємося зробити участь у нашій
спільноті вільною від утисків для всіх, незалежно від віку, розміру тіла,
видимої чи невидимої недуги, етнічної приналежності, статевих ознак, гендерної
ідентичності та самовираження, рівня досвіду, освіти, соціально-економічного
статусу, національності, зовнішності, раси, касти, кольору шкіри, віросповідання,
сексуальної ідентичності та орієнтації.

Ми зобов'язуємося діяти та взаємодіяти так, щоб сприяти створенню відкритої,
доброзичливої, різноманітної, інклюзивної та здорової спільноти.

## Наші стандарти

Приклади поведінки, яка сприяє створенню позитивного середовища для нашої
спільноти, включають:

* Прояв емпатії та доброти до інших людей
* Повага до різних думок, поглядів і досвіду
* Надання та ввічливе прийняття конструктивного відгуку
* Визнання відповідальності та вибачення перед тими, хто постраждав від наших
  помилок, і навчання на власному досвіді
* Зосередження на тому, що є найкращим не лише для нас як особистостей, але
  й для суспільства в цілому

Приклади неприйнятної поведінки включають:

* Вживання сексуалізованої мови чи образів, а також сексуальна увага чи залицяння
  будь-якого роду
* Глузування, образливі або принизливі коментарі, а також особисті або політичні
  напади
* Привселюдне або особисте домагання
* Оприлюднення особистої інформації інших осіб, наприклад, фізичної адреси або
  адреси електронної пошти, без їхнього явного дозволу
* Інша поведінка, яка може обґрунтовано вважатися неприйнятною в професійному
  середовищі

## Відповідальність за дотримання

Лідери спільнот відповідальні за роз'яснення та дотримання наших стандартів прийнятної
поведінки, а також вживають належних і справедливих коригувальних заходів у відповідь
на будь-яку поведінку, яку вони вважають недоречною, загрозливою, образливою або
шкідливою.

Лідери спільноти мають право і несуть відповідальність за вилучення, редагування або
відхилення коментарів, комітів, коду, редагувань вікі, питань та інших внесків, які
не відповідають цьому Кодексу поведінки, а також повідомлятимуть причини своїх рішень
про модерування, коли це доречно.

## Сфера застосування

Цей Кодекс поведінки застосовується в усіх просторах спільноти, а також тоді, коли
особа офіційно представляє спільноту в публічному просторі. Прикладами представництва
нашої спільноти є використання офіційної адреси електронної пошти, публікації через
офіційні облікові записи в соціальних мережах або участь у ролі призначеного представника
на онлайн чи офлайн заходах.

## Забезпечення дотримання

Про випадки образливої, агресивної чи іншої неприйнятної поведінки можна повідомляти
лідерам спільноти, відповідальним за дотримання правил, за адресою [ВСТАВТЕ СПОСІБ
ЗВ'ЯЗКУ]. Усі скарги будуть розглянуті та розслідувані швидко та справедливо.

Усі лідери спільнот зобов'язані поважати приватність і безпеку особи, яка повідомила
про будь-який інцидент.

## Керівні принципи правозастосування

Лідери спільнот повинні дотримуватися цих Керівних принципів впливу на спільноту під
час визначення наслідків будь-яких дій, які, на їхню думку, порушують цей Кодекс поведінки:

### 1. Виправлення

**Вплив на спільноту**: Вживання неприйнятної лексики або інша поведінка, яка вважається
непрофесійною або небажаною в спільноті.

**Наслідки**: Приватне письмове попередження від лідерів спільноти, що містить роз'яснення
суті порушення та пояснення, чому поведінка була неприйнятною. Може вимагатися привселюдне
вибачення.

### 2. Попередження

**Вплив на спільноту**: Порушення одним вчинком або низкою дій.

**Наслідки**: Попередження з наслідками для подальшої поведінки. Заборона на певний період
часу взаємодіяти з причетними особами, включно з тими, хто стежить за дотриманням Кодексу
поведінки. Це стосується уникнення взаємодії в громадських місцях, а також у зовнішніх каналах,
таких як соціальні мережі. Порушення цих умов може призвести до тимчасового або постійного
блокування.

### 3. Тимчасове блокування

**Вплив на спільноту**: Серйозне порушення стандартів спільноти, включаючи тривалу неналежну
поведінку.

**Наслідки**: Тимчасова заборона на будь-яку взаємодію чи публічну комунікацію зі спільнотою
на певний період часу. Упродовж цього періоду забороняється будь-яка публічна чи особиста взаємодія
із залученими особами, включно з непроханою взаємодією з тими, хто стежить за дотриманням Кодексу
поведінки, а також з тими, хто його контролює. Порушення цих умов може призвести до постійної заборони.

### 4. Постійне блокування

**Вплив на спільноту**: Постійне порушення стандартів спільноти, зокрема, неналежна поведінка,
переслідування особи, агресія або зневага до певних категорій людей чи груп людей.

**Наслідки**: Постійна заборона на будь-яку публічну взаємодію всередині спільноти.

## Посилання

Цей Кодекс поведінки адаптовано з
[Угоди учасників](https://www.contributor-covenant.org/), версії 2, доступної за адресою
<https://www.contributor-covenant.org/version/2/1/code_of_conduct/>.

Настанови щодо впливу на спільноту були натхненні
[системою контролю за дотриманням Кодексу поведінки Mozilla](https://github.com/mozilla/inclusion).

Відповіді на поширені запитання про цей кодекс поведінки дивіться у розділі поширених запитань за
посиланням <https://www.contributor-covenant.org/faq/>. Переклади доступні за адресою
<https://www.contributor-covenant.org/translations/>.
